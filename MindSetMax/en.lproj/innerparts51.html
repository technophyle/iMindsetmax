<?xml version="1.0" encoding="UTF-8"?>
<!DOCTYPE html PUBLIC "-//W3C//DTD XHTML 1.0 Transitional//EN" "http://www.w3.org/TR/xhtml1/DTD/xhtml1-transitional.dtd"> 
<html xmlns="http://www.w3.org/1999/xhtml" xml:lang="en" lang="en"> 
  <head> 
    <link rel="stylesheet" type="text/css" href="base.css"/> 
    <script type="text/javascript" src="jquery-1.9.1.min.js"></script>
    <script type="text/javascript" src="script.js"></script>
    <meta name="viewport" content="width=device-width, initial-scale=1, maximum-scale=1,user-scalable=no">
    <title></title> 
    <FONTSIZE/>
  </head>
  
  <body>
    <div class='box'>

<h2>5.1 Indre personlighedsdele</h2>
<p/>
Når vi bliver irriterede, glade, bedrøvede eller begejstrede; når vi kommer i tanke om at købe mælk med hjem, får ideen til vores næste projekt, tænker vrede tanker om servicepersonen i supermarkedet eller spekulerer på hvad vi skal lave i sommerferien - alt dette er for det meste ikke noget vi bevidst vælger at føle eller tænke. <br /> Hovedparten af de følelser og tanker vi har, styres af vores ubevidste sind.
<p/>
Vores ubevidste sind er et sammensurium af flygtigt tanker, fantasier og ikke mindst opgaver vi har givet det. Hver gang vi i vores liv har givet vores sind en opgave, bliver en del af sindet så at sige optaget af at udføre denne opgave og der opstår det vi kalder indre dele.
<p/>
Det bemærkelsesværdige er, at det ubevidste sind, fungerer som en loyal tjener, der rent faktisk bliver ved med at forsøge at løse de opgaver vi har givet det - selvom der går både år og dage. Det betyder, at del af vores bevidsthed er styret af ønsker, mål og hensigter, som vi i vores yngre dage gav ordrer til, og som endnu ikke er opnået.
<p/>
<b>Eksempel:</b> <i>Min ven Michael ringer til mig, mens jeg har travlt på mit arbejde, og vi aftaler, at jeg skal ringe tilbage snarest. Hermed har jeg givet mit ubevidste en ordrer: Sørg lige for, at jeg får ringet til Michael. Det er en travl dag, og på vej hjem fra arbejde kommer jeg i tanke om (mit ubevidste prøver at udføre sin ordre), at jeg har lovet at ringe til Michael. Så jeg siger måske til mig selv (indre dialog): ”Husk lige at ringe til Michael, når du kommer hjem”.<br />Når jeg kommer hjem, er hele huset på den anden ende, fordi der er kommet uventede gæster fra Jylland, og jeg er travlt opta- get med dem hele aftenen. Lige da jeg skal til at gå i seng, finder mit ubevidste et hul til mit bevidste sind og minder mig om, at jeg skal ringe til Michael. Det er for sent nu, så jeg beslut- ter mig til at ringe i morgen. Næste formiddag sker der andre ting og ind imellem sender mit ubevidste besked til mig om at huske at ringe til Michael.</i>
<p/>
Indtil jeg har fået ringet til Michael - eller indtil behovet er opfyldt på anden vis - vil mit ubevidste blive ved med at sende besked til mig, når det kan finde plads til det. Mit ubevidste forsøger således kærligt og upartisk at få mig til at gøre det, jeg har bedt det om. Det fortsætter med at forsøge at udføre den ”ordre”, jeg har pålagt det, indtil jeg får kommunikeret tilbage til det, at mit mål er nået (jeg har talt med Michael), eller at det ikke er nødvendigt mere.
<p/>
Mange gange i vores liv - specielt da vi var børn - har vi oplevet at vi ikke opnåede det vi gerne ville. Vores ubevidste ligger derfor inde med et utal af indre dele, som gennem lang tid forgæves har forsøgt at udføre deres opgaver.
Når vi ser to bilister, som råber efter hinanden i trafikken, kan vi måske, når vi kigger rigtigt godt efter, se det lille fireårige barn, der trodsigt modsætter sig sin fars ønske.
<p/>
<b>Hvilke ubevidste uløste opgaver har styret din adfærd og dine reaktioner i dag?</b>
<p/>
Skift til <a href='SHORTCUT:.2-3.1-0'>afsnit 5.2</a> - <b>Konfliktende indre dele</b>

    </div>
    <NOTES/>
  </body>
</html>